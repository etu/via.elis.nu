---
title: Hållbarhet
url: /hållbarhet/
description: Vår syn på hållbarhet och hur det rör många områden, bland annat sociala situationer, hälsa, hushåll och kommuner.
---

Veganism är ett avgörande verktyg för att uppnå global
hållbarhet. Genom att minska djurproduktionen minskar vi även vårt
klimatavtryck, sparar resurser som vatten och mark, och bidrar till en
rättvisare fördelning av livsmedel. En vegansk livsstil främjar inte
bara miljömässig hållbarhet, utan även social rättvisa.

## Social hållbarhet

Som vegan kan man möta både mobbning och social utsatthet. Det finns
vetenskapliga teorier om varför många har negativa känslor mot
veganer, ofta relaterat till känslor av skuld och försvarsmekanismer
hos icke-veganer. Detta kan bidra till att veganer upplever sig
marginaliserade och attackerade i många sammanhang
([källa](https://bitesizevegan.org/the-science-of-why-people-hate-vegans/)),
både i sociala sammanhang eller på internet.

## Hälsorelaterad hållbarhet

Att välja en vegansk kost kan även gynna hälsan. Enligt [Physicians
Committee for Responsible Medicine
(PCRM)](https://www.pcrm.org/health-topics) så bidrar en växtbaserad
kost förebygga och i vissa fall vända hjärt-kärlsjukdomar, typ
2-diabetes och minska risken för vissa cancerformer. Hälsorelaterad
hållbarhet innebär att våra kostval inte bara är bra för planeten,
utan också för vårt välbefinnande.

## Hushållens hållbarhet

Hushållen spelar en nyckelroll i övergången till en hållbar
livsstil. Genom medvetna val av livsmedel kan vi påverka både miljön
och vår egen hälsa. Enligt forskning från
[SLU](https://www.slu.se/globalassets/ew/org/centrb/fu-food/publikationer/future-food-reports/slu-futurefood_rapport14_mat-miljo-hallbarhet.pdf)
och
[ScienceDirect](https://www.sciencedirect.com/science/article/pii/S2214629618310314?via%3Dihub)
bidrar hushållens kostval till minskade växthusgaser, vattenanvändning
och biologisk mångfaldsförlust. Att välja en vegansk kost är därför en
central åtgärd för att främja hållbarhet i hushållen.

## Kommunens hållbarhet

Kommuner har en betydande roll i att servera hållbara måltider inom
skolor, äldreboenden och andra offentliga institutioner. Genom att
införa mer vegansk mat i menyerna kan de bidra till att minska sin
miljöpåverkan, på samma sätt som hushållen.
