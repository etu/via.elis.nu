---
title: Arvikas placering i Djurvänlig kommun 2024
description:
date: '2024-04-22T19:00:00+02:00'
tags: [Media]
---

Skickat till Arvika Nyheter.

Nu har Djurens Rätt återigen släppt sin årliga undersökning Djurvänlig
kommun. Förra året hade Arvika kommun 3 av 174 möjliga poäng. I år har
Arvika inte besvarat några frågor alls. Detta innebär att Arvika
kommun inte ens får en rankning i år.

Det är så klart en besvikelse för djurvänner och kommuninvånare som
vill se att kommunen tar ett ansvar för ett mer hållbart och etiskt
samhälle gällande hantering kring djur.

Vi hoppas att Arvika kommun och dess politiker tar detta på allvar och
ser till att Arvika blir en djurvänligare och mer hållbar kommun för
framtiden. Men hittils har vi inte sett några tecken på att kommunen
tar detta på allvar.

**Elis & Caroline Hirwing, grundare av mötesplatsen Vegan i Arvika**
